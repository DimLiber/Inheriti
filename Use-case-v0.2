USE CASES

Use Case 5 – Διαχείριση Λίστας Κληρονόμων
Χειριστής: Κληρονομούμενος
Σκοπός: Ο χρήστης να βλέπει, τροποποιεί ή αφαιρεί δικαιούχους από τη λίστα επαφών του.
Προϋποθέσεις: Ο χρήστης έχει τουλάχιστον ένα νόμιμο δικαιούχο.
Μεταγενέστερη συνθήκη: Η λίστα δικαιούχων έχει ενημερωθεί επιτυχώς.
Βασική Ροή:
1. Ο χρήστης μεταβαίνει στην Οθόνη Κληρονόμων.
2. Το σύστημα ανακτά τη λίστα των ήδη αποθηκευμένων δικαιούχων από τη βάση δεδομένων, η οποία εμφανίζεται σε μορφή πίνακα με στοιχεία όπως: Όνομα, Email.
3. Εφόσον υπάρχει η λίστα κληρονόμων επιτρέπεται η επεξεργασία της (Οθόνη Επεξεργασίας Κληρονόμων).
4. Ο χρήστης επεξεργάζεται τη λίστα κληρονόμων (π.χ. email) και αποθηκεύει τις αλλαγές.
5. Το σύστημα ελέγχει και επικυρώνει τα νέα στοιχεία στη βάση δεδομένων.
6. Αν ο χρήστης διαγράψει εντελώς κληρονόμο, το σύστημα ελέγχει πρώτα αν ο κληρονόμος χρησιμοποιείται στη διαθήκη από τη βάση δεδομένων.
7. Εφόσον ο συγκεκριμένος κληρονόμος δεν συμμετέχει στη διαθήκη, διαγράφεται και επικυρώνεται η λίστα κληρονόμων στη βάση δεδομένων.
8. Ο χρήστης βλέπει επιβεβαίωση για κάθε επιτυχημένη ενέργεια.


Εναλλακτικές Ροές:
7A – Απόπειρα διαγραφής κληρονόμου που χρησιμοποιείται στη διαθήκη:
 Εμφανίζεται μήνυμα “Ο κληρονόμος αυτός δεν μπορεί να διαγραφεί γιατί περιλαμβάνεται σε ενεργή ανάθεση.”
4Α – Επεξεργασία με ελλιπή στοιχεία:
 Αν ο χρήστης διαγράψει απαραίτητα πεδία, εμφανίζεται προειδοποίηση και απορρίπτεται η αποθήκευση.



Use Case 6 – Εισαγωγή Νέου Κληρονόμου
Χειριστής: Κληρονομούμενος
Σκοπός: Ο χρήστης να προσθέσει νέο δικαιούχο στη λίστα του.                                                                                           
Προϋποθέσεις: Να έχει πραγματοποιηθεί ήδη Ανάκτηση Οικογενειακής Κατάστασης από Gov.gr
Μεταγενέστερη συνθήκη: Ο νέος δικαιούχος προστίθεται στη λίστα και είναι διαθέσιμος για μελλοντικές αναθέσεις.
Βασική Ροή:
1. Ο χρήστης μεταβαίνει στην Οθόνη Κληρονόμων και προσθέτει αν επιθυμεί νέο κληρονόμο.
2. Κατά την προσθήκη νέου κληρονόμου ο χρήστης μεταβαίνει στην Οθόνη Προσθήκης Νέου Κληρονόμου (εφόσον έχει ήδη ανακτήσει τα οικογενειακά του πρόσωπα).
3. Ο χρήστης συμπληρώνει φόρμα με πεδία: ΑΦΜ, Email, Σχέση, Παρατηρήσεις και τα αποθηκεύει.
4. Το σύστημα ελέγχει την ορθότητα των στοιχείων (υποχρεωτική συμπλήρωση ΑΦΜ και ορθώς συμπληρωμένα τα υπόλοιπα πεδία)
5. Το σύστημα ελέγχει αν ο δικαιούχος υπάρχει ήδη (ίδιο email ή ΑΦΜ).
6. Αν δεν βρεθεί διπλότυπο, επικυρώνεται η λίστα κληρονόμων στη βάση δεδομένων.
7. Ο χρήστης βλέπει μήνυμα επιβεβαίωσης για την επιτυχημένη ενέργεια.


Εναλλακτικές Ροές:
4A – ΑΦΜ κενό:
Το σύστημα απορρίπτει την αποθήκευση και εμφανίζει μήνυμα ανεπιτυχούς ενέργειας.
5A – Βρέθηκε ήδη καταχωρημένος δικαιούχος:
Το σύστημα εμφανίζει μήνυμα ανεπιτυχούς ενέργειας και προτείνει στον χρήστη να χρησιμοποιήσει τον ήδη υπάρχοντα.




Use Case 9 – Ορισμός Εκτελεστή Διαθήκης

Χειριστής (Actor): Κληρονομούμενος, Εκτελεστής
Σκοπός: Ο χρήστης να επιλέξει τον τρόπο ενεργοποίησης της διαθήκης του: είτε μέσω αυτόματης διασύνδεσης με το Ληξιαρχείο, είτε μέσω εμπιστευμένου προσώπου (εκτελεστή).
Προϋποθέσεις: Ο χρήστης έχει συμπληρώσει ή ξεκινήσει τη δημιουργία της ψηφιακής διαθήκης.
Μεταγενέστερη συνθήκη: Έχει καταχωρηθεί ο επιθυμητός τρόπος ενεργοποίησης της διαθήκης.

Βασική Ροή Εκτέλεσης:
1. Ο χρήστης μεταβαίνει στην Οθόνη Εκτελεστής.
2. Εφόσον ο χρήστης έχει ξεκινήσει τη διαδικασία δημιουργίας ψηφιακής διαθήκης, το σύστημα εμφανίζει οθόνη με προεπιλογή: αυτόματη διασύνδεση με το Ληξιαρχείο και περιγραφή της λειτουργίας: όταν δηλωθεί θάνατος, η διαθήκη ενεργοποιείται αυτόματα.
3. Ο χρήστης απορρίπτει αυτή την επιλογή και επιλέγει να ορίσει φυσικό εκτελεστή.
4. Εμφανίζεται φόρμα για καταχώρηση (όνομα, ΑΦΜ, email) στην Οθόνη Ορισμού Φυσικού Εκτελεστή.
5. Ο χρήστης συμπληρώνει τα στοιχεία και πατά «Αποστολή Πρόσκλησης».
6. Το σύστημα αποστέλλει email στον υποψήφιο εκτελεστή με σύνδεσμο αποδοχής.
7. Ο εκτελεστής αποδέχεται και ταυτοποιείται μέσω gov.gr  (Use Case 1).
8. Το σύστημα καταγράφει την αποδοχή και αποθηκεύει τον εκτελεστή.
9. Ο χρήστης ενημερώνεται ότι η επιλογή καταχωρήθηκε με επιτυχία.

Εναλλακτικές Ροές:
2A – Ο χρήστης αποδέχεται τη χρήση του Ληξιαρχείου:
 Η επιλογή του αποθηκεύεται στο σύστημα.
4A – Ο εκτελεστής δεν αποδέχεται τον ρόλο:
 Το σύστημα ενημερώνει τον χρήστη πως δεν ορίστηκε εκτελεστής και επιστρέφει στην οθόνη με προεπιλογή: αυτόματη διασύνδεση με το Ληξιαρχείο.
5A – Ο χρήστης δεν ολοκληρώνει την επιλογή:
 Η διαθήκη παραμένει ενεργοποιημένη και το σύστημα τον ειδοποιεί κατά την τελική υπογραφή πως δεν ορίστηκε εκτελεστής και επιστρέφει στην οθόνη με προεπιλογή: αυτόματη διασύνδεση με το Ληξιαρχείο.
8A – Ο εκτελεστής αποδέχεται αλλά δεν ταυτοποιείται:
 Αν ο υποψήφιος εκτελεστής δεν ταυτοποιηθεί (π.χ. δεν επιβεβαιώσει email ή gov.gr), το σύστημα ενημερώνει τον χρήστη πως δεν ορίστηκε εκτελεστής και επιστρέφει στην οθόνη με προεπιλογή: αυτόματη διασύνδεση με το Ληξιαρχείο.


Use Case 10 – Ενεργοποίηση Διαθήκης και Αποδοχή/Απόρριψη Κληρονομιάς

Χειριστές (Actors): Εκτελεστής ή Σύστημα, Κληρονόμος
Σκοπός: Να ενεργοποιηθεί η διαδικασία μεταβίβασης περιουσιακών στοιχείων και να αποδεχτούν ή απορρίψουν οι κληρονόμοι την κληρονομιά τους.
Προϋποθέσεις: Υπάρχει ενεργή και υπογεγραμμένη διαθήκη.
Μεταγενέστερη συνθήκη: Οι κληρονόμοι αποδέχονται ή απορρίπτουν την κληρονομιά, και ενημερώνεται ο εκτελεστής για τις νόμιμες ενέργειες.

Βασική Ροή Εκτέλεσης:
1. Ο Εκτελεστής ή το Ληξιαρχείο ενεργοποιούν τη Διαθήκη (δήλωση θανάτου στο Ληξιαρχείο ή χειροκίνητη δήλωση από εκτελεστή).
2. Το σύστημα επαληθεύει την εγκυρότητα της διαθήκης από τη Βάση Δεδομένων.
3. Ξεκινά το σενάριο μεταβίβασης περιουσιακών στοιχείων αποστέλλοντας email σε κάθε Κληρονόμο.
4. Ο Κληρονόμος διαβάζει το email με την περιγραφή της διαδικασίας και τις λεπτομέρειες και συνδέεται στο Inheriti με ταυτοποίηση μέσω του gov.gr (UC1 και στην Οθόνη επιλογής ρόλου επιλέγει “Κληρονόμος”).
5. Το σύστημα εμφανίζει τις αναθέσεις που του αναλογούν.
6. Ο Κληρονόμος αποφασίζει για την κληρονομιά επιλέγοντας στην Οθόνη Αναθέσεων:
    «Αποδοχή» → καταγράφεται η συναίνεση, η μεταβίβαση προχωρά.
    «Απόρριψη» → καταγράφεται αιτιολογία (προαιρετικά), η ανάθεση ακυρώνεται.
7. Το σύστημα εμφανίζει μήνυμα πως η κληρονομιά απορρίφθηκε και καταγράφει την απόφαση στο ιστορικό.
8. Σε περίπτωση απόρριψης, ενεργοποιούνται αυτόματα:
    Ενημέρωση επόμενου κληρονόμου (αν προβλέπεται),
    Ενημέρωση νομικής υπηρεσίας (αν χρειάζεται χειρισμός).
9. Το σύστημα ολοκληρώνει τη μεταβίβαση και εμφανίζεται μήνυμα επιβεβαίωσης.

Εναλλακτικές Ροές:
2Α – Άκυρη διαθήκη → Εμφανίζεται μήνυμα λάθους
5A – Κληρονόμος δεν ταυτοποιείται → Δεν έχει πρόσβαση στην ανάθεση.
7A – Κληρονόμος δεν απαντά εντός Χ ημερών → Στέλνεται υπενθύμιση, και ενδεχομένως θεωρείται άρνηση (ανάλογα με τις ρυθμίσεις).


Use Case 11 – Ενημέρωση ή Ανάκληση Διαθήκης

Χειριστής (Actor): Κληρονομούμενος 
Σκοπός: Ο χρήστης να τροποποιήσει την υπάρχουσα διαθήκη.
Προϋποθέσεις: Υπάρχει διαθήκη η οποία δεν έχει ενεργοποιηθεί.
Μεταγενέστερη συνθήκη: Η παλιά διαθήκη ακυρώνεται και αποθηκεύεται νέα έκδοση.

Βασική Ροή Εκτέλεσης:
1. Ο χρήστης μεταβαίνει στην Οθόνη «Η Διαθήκη μου» όπου εμφανίζεται η τρέχουσα έκδοση: περιουσιακά στοιχεία, κληρονόμοι, εκτελεστής.
2. Ο χρήστης επιλέγει «Τροποποίηση» της υπάρχουσας διαθήκης.
3. Ο χρήστης πραγματοποιεί αλλαγές σε ανάθεση, κληρονόμους ή εκτελεστή (UC8).
4. Ο χρήστης επιλέγει “Αποθήκευση αλλαγών”.
5. Το σύστημα ελέγχει την εγκυρότητα της τροποποιημένης διαθήκης και, εφόσον οι αλλαγές είναι έγκυρες, την αποθηκεύει.
6. Δημιουργείται νέο αντίγραφο ασφαλείας με χρονοσφραγίδα.
7. Καταγράφεται σχετικό γεγονός στο ιστορικό.
8. Ο χρήστης ενημερώνεται ότι οι αλλαγές καταχωρήθηκαν με επιτυχία.

Εναλλακτικές Ροές:
1A – Η διαθήκη έχει ήδη ενεργοποιηθεί:
 Δεν επιτρέπεται τροποποίηση – εμφανίζεται σχετικό ενημερωτικό μήνυμα.
4Α – Ο χρήστης επιλέγει ακύρωση αλλαγών: Ζητείται επιβεβαίωση δύο βημάτων για ασφάλεια.
4B – Στο δεύτερο βήμα επιβεβαίωσης ο χρήστης αποφασίζει να μην ακυρώσει τις αλλαγές πατώντας “όχι” στην ερώτηση περί ακύρωσης και επιστρέφει αυτόματα στην Οθόνη με την τροποποιημένη διαθήκη.
5Α – Η τροποποιημένη διαθήκη δεν είναι έγκυρη (πχ υπάρχει μη ανατεθειμένο περιουσιακό στοιχείο): εμφανίζεται μήνυμα απόρριψης αλλαγών και αυτές δεν αποθηκεύονται


Use Case 12 – Διαγραφή Διαθήκης

Χειριστής (Actor): Κληρονομούμενος
Σκοπός: Ο χρήστης να διαγράψει την υπάρχουσα διαθήκη.
Προϋποθέσεις: Υπάρχει διαθήκη που δεν έχει ενεργοποιηθεί.
Μεταγενέστερη συνθήκη: Η διαθήκη καταργείται και δεν εμφανίζεται πλέον ως ενεργή και το γεγονός καταγράφεται στο ιστορικό ενεργειών.

Βασική Ροή Εκτέλεσης:
1. Ο χρήστης μεταβαίνει στην Οθόνη «Η Διαθήκη μου» όπου εμφανίζεται η υπάρχουσα έκδοση της διαθήκης.
2. Ο χρήστης επιλέγει «Διαγραφή διαθήκης».
3. Το σύστημα εμφανίζει μήνυμα επιβεβαίωσης της ενέργειας με προειδοποίηση για μη αναστρεψιμότητα.
4. Ο χρήστης επιβεβαιώνει τη διαγραφή (2ο βήμα ασφαλείας).
5. Το σύστημα διαγράφει τη διαθήκη.
6. Καταγράφεται σχετικό γεγονός στο ιστορικό.
7. Ο χρήστης ενημερώνεται ότι η διαθήκη διαγράφηκε επιτυχώς.

Εναλλακτικές Ροές:
1A – Η διαθήκη έχει ήδη ενεργοποιηθεί: Δεν επιτρέπεται διαγραφή.
Εμφανίζεται σχετικό ενημερωτικό μήνυμα.
4A – Ο χρήστης ακυρώνει τη διαγραφή πατώντας "Όχι" στη δεύτερη επιβεβαίωση: Ο χρήστης επιστρέφει στην προηγούμενη οθόνη με την διαθήκη χωρίς καμία αλλαγή.
